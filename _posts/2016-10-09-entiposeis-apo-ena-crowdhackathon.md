---
layout: post
title:  Εντυπώσεις από ένα Crowdhackathon
created:  2016-10-09 00:00:00 +0200
updated:  2021-03-19 00:00:00 +0200
categories: events
thumb: 7Gf7zYF
---
Το Σαββατοκύριακο που μας πέρασε, 1 με 2 Οκτωβρίου διοργανώθηκε το
Crowdhackathon #insurance από το Crowdpolicy, στο χώρο του Innovathens στη
Τεχνόπολη του Δήμου Αθηναίων.

Σκοπός του hackathon αυτού ήταν η ανάπτυξη εφαρμογών και την επιχειρησιακή 
καινοτομία στον χώρο της ασφάλισης. Για να το κάνω πιο λιανά, έπρεπε να
φτιάξουμε οτιδήποτε θέλαμε το οποίο θα ήταν χρήσιμο σε μια ασφαλιστική εταιρία.

# Η ομάδα

{% include imgur.html id="j3SOkAll" caption='Selfie στο "backstage" λίγο πριν ανέβουμε στη "σκηνή"' %}

Στο event κατεβήκαμε με τους Δημήτρη Μπαρμπάκο, Σταύρο Οικονομίδη και Σταύρο
Τσουρλιδάκη, εκπροσωπόντας την ομάδα του Τ.Ε.Ι. Στερεάς Ελλάδας: Decision
Systems Group, μέσω της οποίας οι περισσότεροι γνωριστήκαμε.

Η ομάδα όπως αποδείχθηκε εκ του αποτελέσματος, συνεργάστηκε τέλεια βγάζοντας το
DaaM, μια πλατφόρμα επιβράβευσης των οδηγών από τις ασφαλιστικές εταιρίες,
μια πλατφόρμα που κέρδισε την πρώτη θέση και τα 2.000€.

# Το DaaM

{% include imgur.html id="jPPOFvP" caption='Στιγμιότυπο από την παρουσίασή μας. Ωραίο logo; Το έφτιαξε σε λιγότερο από ένα λεπτό ο Σταύρος Τσουρλιδάκης με το Weavesilk.' %}

Η πλατφόρμα Driving analysis and Monetization, (εν συντομία DaaM) είναι μια
εφαρμογή που πέρνει δεδομένα από οχήματα, είτε μέσω κινητών ή ακόμη καλύτερα
μέσω OBD συσκευών και IoT συσκευών γενικότερα τα αναλύει και συμπεραίνει αν ο
οδηγός του οχήματος οδηγά σωστά, οικονομικά και οικολογικά ή επικίνδυνα.

Με το συμπέρασμα αυτό μπορούμε να προτείνουμε στην ασφαλιστική εταιρία να
μειώσει την τιμή στα ασφάλιστρα των σωστών οδηγών, να τους επιβραβεύσει με
δώρα και γενικότερα να προσπαθήσει με κάθε τρόπο να τους κρατήσει πελάτες.

Επιπλέον στην πλατφόρμα προβλέψαμε την δυνατότητα προσθήκης βραβείων
(τηλεοράσεις, κινητά) από τις ασφαλιστικές για τους πελάτες της και ranking
system για την κατάταξη των πελατών.

# Εντυπώσεις

Είναι το τρίτο hack event που πηγαίνω και το δεύτερο πολυπληθέστερο. Οργανωτικά
η προσπάθεια ήταν ικανοποιητική. Φάνηκε ότι τα παιδιά που το οργάνωσαν δεν ήταν
η πρώτη τους φορά και τα πάντα ήταν προσεγμένα.

{% include imgur.html id="nsz4rI4"%}

Από θέμα φαγητού ήμαστε καλυμμένοι. Το πρωί που ερχόμασταν είχαμε όσο καφέ
θέλαμε μέχρι το μεσημέρι που έρχονταν οι πίτσες και τσιμπολογούσαμε. Ήταν
κλασσικό φαΐ για τέτοιου είδους event.

Το μεγάλο αρνητικό ήταν ότι μας έδιωξαν από τις 11μμ του Σαββάτου για να 
ξαναέρθουμε στις 9πμ της Κυριακής. Γενικά σε διήμερα events δεν διώχνεις τον 
κόσμο που έχει έρθει. Δεν ξέρεις από που έχει έρθει και επίσης χαλάς τον ειρμό
και την αποδοτικότητα της ομάδας. Ελπίζω να μην επαναληφθεί.

Επίσης για να προσθέσουμε στα αρνητικά, είχαμε 2 ραντεβού με τους μέντορες και
τους κριτές πριν την τελική παρουσίαση. Ε σε αυτά τα ραντεβού, αντί να μας
προτείνουν βελτιώσεις μας κολλούσαν στον τοίχο και μας βομβάρδιζαν με ερωτήσεις
(30–40 άτομα μέσα σε μία αίθουσα) τις οποίες δεν προλαβαίναμε να απαντήσουμε
πριν μια νέα ερώτηση εκφραζόταν. Τα ραντεβού αυτά δεν είχαν κάποια σημασία για
την τελική κρίση, αλλά η επιθετικότητα των ερωτήσεων μπορεί να λειτούργησε
αρνητικά σε κάποιον.

Αν και αναλώθηκα πιο πολύ στα αρνητικά, γενικά η εικόνα του event είναι θετική
και σίγουρα θα ξαναπάω σε κάποιο hackathon της Crowdpolicy στο μέλλον. You must
too.