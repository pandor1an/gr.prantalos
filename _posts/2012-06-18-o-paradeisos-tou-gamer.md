---
layout: post
title: "Ο παράδεισος του Gamer"
created:  2012-06-18 00:00:00 +0200
updated:  2021-03-19 00:00:00 +0200
categories: gaming
---

Εδώ και πολλά χρόνια η VALVe έχει εδραιωθεί στον κόσμο του PC Gaming ώς η
πλέον καινοτόμος επιχείριση, η οποία πέρα από το κέρδος σέβεται και τον παίκτη
(ακούς EA); Πέρα από τα δημοφιλή Source Games της, και πέρα από το Steam Store
που έθεσε τα θεμέλια για το μέλλον του PC Gaming, η VALVe εδώ και αρκετούς μήνες
μας έδωσε το τελευταίο της δημιούργημα.

# Το όνομα αυτού; Steam Workshop.

Αν και υπάρχουν ήδη παρόμοιες υπηρεσίες, όπως π.χ. το Nexus Mods, το Workshop
πάει ένα βήμα παραπέρα, αφού πέρα του ότι δεν χρειάζεται κάποιος νέος
λογαριασμός ή πρόγραμμα (όπως χρειάζεται στο Nexus), ουσιαστικά απότελεί επίσημο
εργαλείο των εταιριών που το υποστηρίζουν, κάνοντας έτσι το modding πιο εύκολο
από ποτέ.

Προς το παρόν υποστηρίζονται τα Portal 2, Team Fortress 2, Skyrim, Civilization
V, Naval War Article Circle και Dungeons of Dredmor, αλλά σύντομα θα υπάρξουν
νέοι τίτλοι.

# Το να βάλεις MOD ποτέ δεν ήταν πιο εύκολο.

Απλά επισκέπτεσαι την σελίδα του Mod που θές, πατάς Subscribe και αυτό ήταν. Την
επόμενη φορά που θα πάς να παίξεις το παιχνίδι σου, το mod θα κατέβει και θα
εγκατασταθεί μόνο του. Αν πάλι θες να το βγάλεις, πολύ απλά κάνεις unsubscribe.

Η αλήθεια είναι ότι ακόμη η υποστήριξη είναι μικρή, ωστόσο όσο περνάει ο καιρός,
όλο και περισσότεροι τίτλοι θα κάνουν την εμφάνισή τους, και όλο περισσότερα
mods θα δημιουργούνται. Αν έχετε κάποιο από τα υποστηριζόμενα παιχνίδια,
δοκιμάστε το, αξίζει.