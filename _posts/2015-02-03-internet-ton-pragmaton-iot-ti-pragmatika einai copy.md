---
layout: post
title: "Internet των Πραγμάτων (ΙοΤ): Τι πραγματικά είναι;"
created:  2015-05-18 00:00:00 +0200
updated:  2021-03-19 00:00:00 +0200
categories: editorial
thumb: YZzOqy9
featured: true
---

Σίγουρα κάποια στιγμή θα διάβασες για το Internet των Πραγμάτων. Οι περισσότερες
εφημερίδες έχουν ήδη κάνει αναφορά σε αυτό και πολλά blogs και websites που και
που θα πετάξουν κάπου τον όρο. Αλλά τι πραγματικά είναι το Internet των
Πραγμάτων;

Το να περιγράψει κανείς το Internet των Πραγμάτων (IoT) δεν είναι εύκολο. Είναι ένας πολύ νέος όρος που προσπαθεί να περιγράψει τεχνολογίες που τώρα αρχίζουν σιγά σιγά να υλοποιούνται.

# Το Internet σήμερα

Το **Internet όπως το ξέρουμε**, είναι η τεχνολογία που μας επιτρέπει να
**συνδεόμαστε** με άλλους υπολογιστές/συσκευές **παγκοσμίως**, και έτσι να
μπορούμε να ανταλλάσουμε μηνύματα και πληοροφορίες, να παίζουμε παιχνίδια με
φίλους, να κατανείμουμε πολύπλοκες υπολογιστικές εργασίες σε πληθώρα
υπολογιστικών συστημάτων, να αγοράζουμε προϊόντα και πολλές άλλες χρησιμες
εργασίες.

Η πρόσβαση σε αυτό γίνεται από συσκευές **γενικού σκοπού**, όπως προσωπικούς
ηλεκτρονικούς υπολογιστές (PCs), έξυπνα κινητά (smartphones), servers,
παιχνιδοκονσόλες (αφορά κυρίως την τελευταία γενιά, καθώς οι παλαιότερες δεν
μπορούν εύκολα να θεωρηθούν γενικού σκοπού).

Οι συσκευές αυτές χρησιμοποιούν **λειτουργικά γενικού σκοπού** όπως Windows,
Linux, Mac OS, Android, iOS, Solaris κ.ά.

# Το Internet των Πραγμάτων (IoT)

{% include imgur.html id="4QKCdvM" %}

Πέρα από τις συσκευές γενικού σκοπού που αναφέρθηκαν παραπάνω υπάρχουν και
συσκευές **ειδικού σκοπού** που μέχρι τώρα ήταν αχρείαστη η σύνδεσή τους με το
Internet.

Τα παραδείγματα εκατοντάδες. Ρολόγια, ηλεκτρικές κουζίνες, πλυντήρια, εγκέφαλοι
αυτοκινήτων, heart monitors, θερμοσίφωνες, φούρνοι μικροκυμάτων, καλοριφέρ,
ανελκυστήρες και για να μην πλατιάζω **οτιδήποτε χρησιμοποιούμε**.

Αυτό που **επιδιώκει** το Internet των Πραγμάτων είναι όλες αυτές οι συσκευές
να **αποκτήσουν πρόσβαση** στο Internet και να συνδεθούν μεταξύ τους. Μερικές
από αυτές (όπως κουζίνες, πλυντήρια, αυτοκίνητα) είναι εύκολο να μετατραπούν
αφού έχουν ήδη κάποιο **ενσωματωμένο σύστημα** (Embedded System) και επομένως το
μόνο που θα χρειαστεί θα είναι η **επέκταση** των λειτουργιών του.

Άλλα πάλι χρειάζονται **σχεδιασμό από την αρχή**, όπως για παράδειγμα τα smart
watches που έχουν αρχίσει να εμφανίζονται στην αγορά και τα οποία φιλοδοξούν να
αντικαταστήσουν τα υπάρχοντα ρολόγια χειρός.

# Δηλαδή το IoT απλά συνδέει υπάρχουσες συσκευές στο Internet. Ε και;

Σίγουρα θα έχεις ακούσει την φράση ***«Μακάρι να μπορούσα να πατήσω ένα***
***κουμπί και να γίνουν όλα αυτόματα«.***

Αυτή η φράση εν συντομία **περιγράφει το IoT**.

Φαντάσου ότι όλες οι συσκευές σου στο σπίτι είναι συνδεδεμένες στον router σου
και οποιαδήποτε συσκευή στο δίκτυό σου μπορεί να «δεί» και να «μιλήσει» με
οποιαδήποτε συσκευή σε αυτό.

{% include imgur.html id="xdxD9Lp" %}

Παρέχοντας αυτή την επικοινωνία το IoT επιτρέπει την **ανάπτυξη εφαρμογών** είτε
στο PC σου είτε στο smartphone σου (ή ακόμη και σε κάποια άλλη έξυπνη συσκευή)
που θα ελέγχει αυτές τις συσκευές.

Έτσι το πρωί θα άφηνες την κατσαρόλα με το φαί στην κουζίνα, και ενώ ήσουν στην
δουλειά, θα έβγαζες το smartphone σου θα έμπαινες στο app που ελέγχει το σπίτι
σου και θα έδινες την εντολή να ανοίξει το μάτι της κουζίνας.

Επειδή θα είχες μια δύσκολη μέρα, θα έβαζες και το νερό να ζεσταίνεται για να
κάνεις μπάνιο με το που έρθεις και θα έβαζες και την καφετιέρα να φτιάξει καφέ
αρχίζοντας στις 2:15 ώστε στις 2:20 που υπολογίζεις ότι θα είσαι σπίτι θα τον
έχεις έτοιμο.

Και αυτό είναι μόνο ένα παράδειγμα των δυνατοτήτων του IoT.

# Η μαύρη πλευρά του IoT

Όπως κάθε τι, έτσι και το IoT έχει το αρνητικό του, το οποίο είναι η ευκολία που
παρέχει σε διάφορες εταιρίες να επιβάλλουν [DRM](https://web.archive.org/web/20150217051224/http://en.wikipedia.org/wiki/Digital_rights_management)
πολιτικές μέσα στο σπίτι μας.

Για παράδειγμα, έστω ότι αγόρασες ένα BluRay player με πρόσβαση στο IoT. Θα
μπορούσε να επιβληθεί ένα DRM, ώστε τα δισκάκια BluRay που αγοράζεις να παίζουν
**μόνο στο συγκεκριμένο player** και να μην μπορείς να τα μεταπωλήσεις ή να τα
δανείσεις σε άλλον. Λίγο πολύ ότι συμβαίνει με τα ηλεκτρονικά παιχνίδια στις
μέρες μας.

Το ίδιο θα μπορούσε να ισχύσει και CD ήχου ή θα μπορούσε να επιβληθεί συνδρομή
για την ακρόαση ραδιοφωνικών σταθμών.

Και φυσικά το χειρότερο όλων, θα μπορούσε κάποιος να αποκτήσει 
**εξωτερική πρόσβαση στις συσκευές σου**.

Ο χρόνος θα δείξει αν θα επιτύχει το IoT και η λογική λέει ότι θα το κάνει.
Μένει να δούμε όμως πόσο αρνητικό αντικτυπο θα έχει η εδραίωσή του.

# Πήγες

* http://en.wikipedia.org/wiki/Internet_of_Things

* http://en.wikipedia.org/wiki/Embedded_system