---
layout: post
title: Πως να χρησιμοποιήσεις το παλιό σου router για να βελτιώσεις το δίκτυο του σπιτιού σου
created:  2016-10-11 00:00:00 +0200
updated:  2021-03-19 00:00:00 +0200
categories: how-tos
thumb: YlkieRb
---
Έκανα ένα ξεκαθάρισμα στις κούτες της αποθήκης σήμερα και βρήκα ένα παλιό 
Thomson TG585 της Forthnet. Στην αρχή είπα να το πετάξω, μετά όμως σκέφτηκα να 
παίξω λίγο μαζί του…

Εδώ και λίγους μήνες έβαλα SSD στο laptop μου και λόγω της βελτίωσης που είδα, 
το έκανα main PC για development και surfing. Το desktop μου το μετέτρεψα σε 
gaming pc και έβγαλα ότι δεν είχε σχέση με games. Ωστόσο αυτό δημιούργησε ένα
πρόβλημα.

Βλέπεις, στο δωμάτιό μου το σήμα του wifi είναι μέτριο και το bandwidth ασταθές.
Οπότε έχω περάσει ένα Ethernet καλώδιο που συνδέει το router με το desktop και
όποτε θέλω να κάνω δουλειά με το laptop, χώνομαι κάτω από το γραφείο, βγάζω το
καλώδιο και το συνδέω στο laptop.

Και κάπου εδώ έρχεται το Thomson που βρήκα στην αποθήκη. Κάνοντας reseτ,
reconfigure και απενεργοποιώντας το DHCP τώρα έχω ένα switch και wifi extender
χωρίς να δώσω ούτε ένα €. Παρακάτω μπορείς να βρείς όλα τα βήματα που έκανα σε
υπερβολική λεπτομέρεια για να μπορεί να το κάνει ο καθένας. Have fun.

Για να μην υπάρξουν παρερμηνείες, όταν λέω router εννοώ το router που έχεις
τώρα και συνδέεσαι στο Internet και Thomson το router που θα κάνουμε switch.

# Reset το Thomson

## Πριν το Reset

Για να σετάρεις το Thomson θα πρέπει να συνδεθείς σε αυτό (προφανώς). Για να 
αποφύγουμε οποιαδήποτε προβλήματα καλό θα ήταν να βγείς από wifi(αν είσαι 
συνδεδεμένος) και αν είσαι σε PC με πολλές Ethernet θύρες, βγάλε όλα τα καλώδια
(η απενεργοποίησε τα adapters).

Αφού κάνεις τα παραπάνω, σύνδεσε το Thomson με Ethernet στο PC σου.

Για να συνδεθείς στο Thomson, άνοιξε έναν web browser και πληκτρολόγησε την 
IP 192.168.1.254. Θα πρέπει να σου ανοίξει η παρακάτω σελίδα:

{% include imgur.html id="6qCT6IV" caption="Η αρχική του Thomson TG585 με Forthnet branding" %}

Για να αποφύγουμε “παρεμβολές” με το router μας, θα χρησιμοποιήσουμε μια δεύτερη
διεύθυνση που παρέχεται στο Thomson. Δεν είναι απαραίτητο καθώς και η
192.168.1.254 δουλεύει κανονικά γι’αυτό το βήμα, αλλά επειδή μπορεί να ακολουθεί
τα βήματα και κάποιος αρχάριος για να εξαλείψουμε οποιαδήποτε πιθανότητα λάθους,
θα χρησιμοποιήσουμε τη 2η IP. Μπορείς να την βρεις στο 
http://192.168.1.254/cgi/b/intfs/intf/ov/?be=0&l0=4&l1=1&name=LocalNetwork ή 
πηγαίνοντας στο Home Network(από το μενού αριστερά) -> Interfaces ->
LocalNetwork.

Κανονικά θα πρέπει να δεις 2 IPs την 10.0.0.138 και την 192.168.1.254. Αν δεν
υπάρχει η 10.0.0.138 συνέχισε με την 192.168.1.254

## Κάνοντας το reset

Για να κάνεις το reset πήγαινε στο 
http://10.0.0.138/cgi/b/info/reset/?be=0&l0=1&l1=1&tid=RESET ή από το μενού 
στην αρχική (http://10.0.0.138): Thomson Gateway -> Reset My Thomson Gateway. Η
ακόλουθη σελίδα θα πρέπει να σου εμφανιστεί:

{% include imgur.html id="uPB7ciz" caption="Προειδοποίηση πριν προχωρήσεις στο reset" %}

Πάτα το κουμπί Yes, reset my Thomson Gateway και περίμενε να τελειώσει μετά από
περίπου 2 λεπτά το reset. Πιθανότατα θα σου εμφανιστεί η σελίδα Unable το
Connect. Ακόμη και τότε περίμενε και άλλο. Μετά από περίπου 2 λεπτά πήγαινε στο
http://10.0.0.138 .Αν είσαι ανυπόμονος (σαν και εμένα) μπορείς να ανανεώνεις τη
σελίδα συνεχώς μέχρι να φορτώσει.

## Reconfigure το Thomson

Τώρα που κάναμε reset το Thomson θα πρέπει να το ρυθμίσουμε να μην
συμπεριφέρεται σαν router αλλά σαν switch. Για να το κάνουμε αυτό θα πρέπει να
το βάλουμε σε Bridge Mode και να απενεργοποιήσουμε το DHCP.

Από το μενού στην αρχική του Thomson πήγαινε Thomson Gateway -> Setup my Thomson
και το ακόλουθο popup window θα σου ανοίξει:

{% include imgur.html id="l2aOYeA" caption="Η οθόνη έναρξης του setup, πάτα next" %}

---

Στη συνέχεια ακολούθα τα βήματα όπως φαίνονται παρακάτω:

{% include imgur.html id="aqfUoDG" caption="Επέλεξε Bridge Service και πάτα Next" %}

---

{% include imgur.html id="TuOaoTM" caption="Δεν μας ενδιαφέρει αυτή η επιλογή οπότε άστην ως έχει" %}

---

{% include imgur.html id="wG9g7eg" caption="ΣΗΜΑΝΤΙΚΟ ΒΗΜΑ: Απενεργοποίησε τον DHCP Server και πάτα Next" %}

---

{% include imgur.html id="iywBrOA" caption="Φτιάξε ένα λογαριασμό διαχειριστή και πάτα Next" %}

---

{% include imgur.html id="KOgOx0N" caption="Βάλε τα στοιχεία για το Wifi (μπορείς να το απενεργοποιήσεις μετά) και πάτα Next" %}

---

{% include imgur.html id="PIAZst8" caption="Πάτα Start" %}

---

{% include imgur.html id="67QC3Wp" caption="Περίμενε να ολοκληρωθεί το setup" %}

---

{% include imgur.html id="ldmTUU" caption="Πάτα Finish" %}

# Αλλαγή της Gateway IP

Πριν συνδέσουμε το Thomson με το router, θα πρέπει να κάνουμε ένα τελευταίο
βήμα. Θα πρέπει να αλλάξουμε την gateway IP του Thomson για να μπορούμε να
μπαίνουμε σε αυτό όταν το συνδέσουμε στο router.

## Γιατί να το κάνω;

Φαντάστου ότι έχουμε 2 ίδια router. Το ένα το έχουμε να συνδέεται στο Internet
και μπαίνουμε σε αυτό από την 192.168.1.254. Κάνουμε τα παραπάνω βήματα στο 2ο
router γιατί το θέλουμε για switch. Προφανώς αφού μιλάμε για το ίδιο router,
και στο 2ο μπαίνουμε σε αυτό από την 192.168.1.254.

Οταν συνδέσουμε το 2ο router όμως στο 1ο, αν πάμε στην 192.168.1.254 σε ποιό από
τα 2 θα μπούμε; Η απάντηση είναι στο 1ο, αλλά εμείς θέλουμε να μπαίνουμε και στο
2ο κάπως. Αυτό γίνεται με την αλλαγή του gateway.

## Αν τα Router έχουν διαφορετικές gateway πρέπει να το κάνω;

Το Thomson που έχω το πήρα από τη Forthnet. Τώρα έχω ένα ADB από την Cyta. Ενώ
στο Thomson η gateway είναι 192.168.1.254 στο ADB είναι 192.168.1.1. Επομένως
ΟΧΙ δεν χρειάζεται υποχρεωτικά να αλλάξω την gateway μου στο Thomson αλλά για
λόγους ομοιομορφίας θα την αλλάξω σε 192.168.1.2. Έτσι θα μπαίνω στο 192.168.1.1
για το “εξωτερικό” router και 192.168.1.2 για το Thomson Switch. Πιο όμορφο και
πιο εύκολο να το θυμάμαι.

## Αλλάζοντας την Gateway IP

Μπες στο http://10.0.0.138 και από το μενού αριστερά πηγαινε στο Home Network ->
Interfaces -> LocalNetwork -> Configure. Θα πρέπει να βλέπεις κάτι τέτοιο:

{% include imgur.html id="gylmVNQ" caption="Η σελίδα με του LocalNetwork Interface" %}

Πάτα edit δεξιά από την 192.168.1.254 και άλλαξε το 192.168.1.254 σε 192.168.1.2
(ή σε ότι άλλο θες) αφήνοντας ίδιο subnet mask (255.255.255.0). Πάτα apply και
αυτό ήταν. Τώρα μπορεις να μπεις στο Thomson από το 192.168.1.2 (ή ότι έβαλες).

ΠΡΟΣΟΧΗ! Μην βάλεις κάποια IP που το router σου έχει στο DHCP IP pool. Για
παράδειγμα αν το DHCP IP pool στο router σου είναι 192.168.1.64–192.168.1.253
τότε αν βάλεις π.χ 192.168.1.80 σαν gateway IP στο Thomson, αν και εξαιρετικά
δύσκολα, υπάρχει πιθανότητα να υπάρξει πρόβλημα. Η 192.168.1.2 είναι ότι πρέπει
καθώς τα περισσότερα routers δεν την έχουν στα pools τους.

# Το φινάλε

Τώρα που ρύθμισες το Thomson, πάρε ένα Ethernet καλώδιο και σύνδεσε μια ethernet
θύρα του router σου με την πρώτη ethernet του Thomson (κανονικά και σε όποια
άλλη από τις 4 το βάλεις δεν θα υπάρξει διαφορά, απλά για να είμαστε τυπικοί).

Τώρα μπορείς να συνδέσεις οποιοδήποτε PC στις 3 ethernet θύρες που μένουν ή στο
wifi.

Αν πας στην σελίδα του router σου, θα δείς τώρα ότι στη θύρα που σύνδεσες το
Thomson υπάρχουν ταυτόχρονα 2 (ή περισσότερες, ανάλογα με το πόσες σύνδεσες στο
Thomson) συσκευές με διαφορετικές IP. Να πως φαίνεται από το ADP μου (όπου 
Hades7 το laptop μου και GameMachine το desktop):


{% include imgur.html id="yq6HEv7" %}

# Συγχαρητήρια!

Αυτό ήταν
