---
layout: post
title:   Δημοσιεύτηκαν οι ελάχιστες απαιτήσεις του Oculus Rift
created:  2015-05-18 00:00:00 +0200
updated:  2021-03-19 00:00:00 +0200
categories: gaming software
thumb: JjeyjSq
---

Δημοσιεύτηκαν οι προτεινόμενες απαιτήσεις για το Oculus Rift μαζί με πληροφορίες
για το Oculus PC SDK 0.6.0 και το Mobile VR Jam 2015.

{% include alert.html type="info" message="Το παρακάτω άρθρο είχε αρχικά
δημοσιευτεί στο AllTheGeek.gr"%}

Βαθιά το χέρι στην τσέπη θα πρέπει να βάλει όποιος θέλει να έχει σύστημα που να
ικανοποιεί τις ελάχιστες απαιτήσεις του Oculus Rift.

Η προσφάτως αγορασμένη από το Facebook ομάδα, ανακοίνωσε στο Blog της ότι για να
 τρέχει κάποιος ικανοποιητικά λογισμικό με το VR τους θα πρέπει να έχει
 τουλάχιστον:

* Κάρτα Γραφικών NVIDIA GTX 970 ή AMD R9 290 

* Επεξεργαστή Intel i5-4590 (ή ανάλογο της AMD) 

* 8GB RAM 

* HDMI 1.3+ έξοδο 

* 2 USB 3.0 θύρες 

* Windows 7 SP1 ή νεότερο

Με μια σύντομη έρευνα, αν κάποιος θέλει να αγοράσει επεξεργαστή και κάρτα
γραφικών ώστε να πληρεί τις ελάχιστες προδιαγραφές θα πρέπει να δαπανήσει
τουλάχιστον 600€.

{% include imgur.html id="JwrbcL3" thumbnail="enlarge" caption="Ενδεικτικό ποσό από το e-shop.gr"%}

Η ομάδα υπεραμύνθηκε των υψηλών απαιτήσεων λέγοντας ότι είναι καίριας σημασίας
για την επιτυχία του Virtual Reality αφού με αυτό το υλικό θα μπορεί κανείς να
αποκομίσει την βέλτιστη εμπειρία από το Oculus.

Επιπλέον ο Atman Binstock, Chief Architect του Oculus Rift δημοσίευσε ένα
[αναλυτικό άρθρο][l1] στο οποίο παρουσιάζει την λογική πίσω από την επιλογή των
ελάχιστων απαιτήσεων.

Όπως αναφέρει ο Binstock, αντίθετα με τον ανταγωνισμό, επέλεξαν να προτείνουν
ελάχιστες απαιτήσεις για το Rift, έτσι ώστε οι developers να έχουν μια βάση στην
οποία θα αναπτύξουν το λογισμικό τους, χωρίς να θυσιάσουν λειτουργικότητα
προσπαθώντας να συμπεριλάβουν και mid-end συστήματα.

Βέβαια, από τη στιγμή που αυτές οι απαιτήσεις θα ισχύουν για όλη τη διάρκεια
ζωής του Oculus Rift, πολύ σύντομα το κόστος απόκτησης ενός συστήματος βάσει
αυτών,  θα πέσει κατακόρυφα.

Λόγω των απαιτήσεων αυτών όμως η ανάπτυξη του Oculus Rift εστιάζει καθαρά σε
Windows συστήματα αφού αυτή την στιγμή δεν υπάρχει Mac στην αγορά που να
ικανοποιεί τις συνθήκες. Και ενώ θα περίμενε κανείς ότι θα υπήρχε υποστήριξη για
Linux συστήματα δεδομένου ότι μπορούν να στηθούν τέτοια μηχανήματα και με την
τάση υποστήριξης του Linux gaming που επικρατεί, ο Atman ξεκαθάρισε ότι
σταμάτησε η υποστήριξη και εκεί.

Sidenote: Θα μπορούσε να είναι αυτός και ένας από τους λόγους που η Valve
στράφηκε στην HTC για το VR της;

Μένει να δούμε αν η αποκλειστικότητα σε high-end Windows συστήματα θα βγεί σε
καλό για το Oculus Rift ή αν θα χάσει πελάτες προς άλλες ανταγωνιστικές VR
επιλογές.

Όπως είπε όμως ο Binstock, διανύουμε την περίοδο εδραίωσης του Virtual Reality.
Σύντομα τα λειτουργικά συστήματα, οι μηχανές γραφικών, οι αρχιτεκτονικές των CPU
και GPU θα παρέχουν διευκολύνσεις στις VR συσκευές και πολύ καλύτερη υποστήριξη.

Κάπως έτσι θα πέσει το κόστος του VR και θα μπεί στα σπίτια των περισσοτέρων.
Μέχρι τότε όμως, είναι μια νέα τεχνολογία σε πειραματικό ακόμη στάδιο και αν
κάποιος θέλει να την κατέχει θα πρέπει να έχει γερό βαλάντιο.

# Πηγές

* https://www.oculus.com/blog/the-rifts-recommended-spec-pc-sdk-0-6-released-and-mobile-vr-jam-voting/

* https://www.oculus.com/blog/powering-the-rift/


[l1]: https://www.oculus.com/blog/powering-the-rift/