---
layout: post
title:  "Microsoft Software Swap: Αγοράστε MS προιόντα έως και -99%!"
created:  2015-07-31 00:00:00 +0200
updated:  2021-03-19 00:00:00 +0200
categories: software
thumb: I4LYzzI
---

Reddit. Ένα ιδιαίτερο site, μια ιδιαίτερη κοινότητα. Αν δεν ξέρετε περι
τίνος πρόκειται, ίσως ήρθε η ώρα να το μάθετε.
Ο λόγος; Ένα subreddit στο οποίο χρήστες πωλούν κλειδιά για προϊόντα Microsoft
σε τιμές που σε πολλές περιπτώσεις είναι και 99% φθηνότερες από το κανονικό!
Με άλλα λόγια ένα προϊόν που υποθετικά στοιχίζει 100$ εσείς το αγοράζετε 1$!

{% include alert.html type="info" message="Το παρακάτω άρθρο είχε αρχικά
δημοσιευτεί στο AllTheGeek.gr"%}

{% include alert.html type="warning" message="Σημείωση για την επαναδημοσίευση:
6 χρόνια μετά το /r/MicrosoftSoftwareSwap εξακολουθεί να υπάρχει και η κοινότητα
έχει περιορίσει ποιος μπορεί να πουλήσει κλειδιά για να είναι πιο ασφαλής.
Παρόλαυτά η συγκεκριμένη δημοσίευση εξακολουθεί να μην αποτελεί προτροπή για
αγορά λογισμικού με τον συγκεκριμένο τρόπο και παρέχεται καθαρά για
ενημερωτικούς λόγους."%}

# Αλλά τι είναι το subreddit;

{% include imgur.html id="ZK5pH8K" thumbnail="enlarge" caption="Το Reddit σήμερα"%}

Επειδή φαντάζομαι θα υπάρχει κάποιος που δεν ξέρει τι είναι το reddit, επιτρέψτε
μου μια μικρή εισαγωγή.

Το reddit, λοιπόν, είναι μια μεγάλη παγκόσμια κοινότητα για τα πάντα. Αν μπεί
κανείς στο [www.reddit.com][r] θα δει τα πιο δημοφιλή της κοινότητας. Το πόσο
δημοφιλές είναι μια ανάρτηση εξαρτάται από το karma της. Το κάρμα ανεβαίνει κάθε
φορά που κάποιος χρήσης κάνει upvote την συγκεκριμένη ανάρτηση και πέφτει κάθε
φορά που κάποιος κάνει downvote.

Το reddit χωρίζεται σε "υπό-κοινότητες", τα subreddits, με συγκεκριμένη
θεματολογία. Για παράδειγμα το [/r/Steam][rs] έχει τα πάντα για το Steam, το
[/r/windows][rw] τα πάντα για το Windows κ.ο.κ.

# To /r/MicrosoftSoftwareSwap

{% include imgur.html id="Pv00WMe" thumbnail="enlarge"%}

Aρκετά όμως με τα εισαγωγικά. Εδώ και αρκετούς μήνες έχει δημιουργηθεί ένα
subreddit στο οποίο κάποιοι χρήστες πωλούν υπερβολικά φθηνά κλειδιά για προϊόντα
της Microsoft.

Μπορεί κανείς να βρεί το Office 2013 για 30$ (Professional Plus) το οποίο στο
Microsoft Store στοιχίζει [399$][o2013](περίπου -92%) ή το Windows 8.1 για 
25$(Pro) αντί για [199$][w8] στο MS Store (περίπου -87%). 

Εκεί που πραγματικά όμως έχει κανείς όφελος είναι τα πιο "βαριά" προγραμματα της
MS, όπου για παράδειγμα μπορεί κανείς να αποκτήσει το Visual Studio 2013 στα 10$
(Professional) αντί για τα $499 του MS Store, μια "έκπτωση" δηλαδή της τάξης του
98%!

# Ουάου! Είναι όμως... νόμιμο;

Εύλογα κάποιος θα αναρωτηθεί κατά πόσο το /r/microsoftsoftwareswap δεν είναι
απάτη.

Η πρώτη σκέψη που μου πέρασε από το μυαλό είναι ότι τα κλέβουν τα κλειδιά.

Επειδή είμαι φοιτητής όμως, γνωρίζω ότι μέσω της σχολής μου μπορώ να έχω δωρεάν
κλειδιά για σχεδόν όλα τα προϊόντα της Microsoft, οπότε σκέφτηκα ότι πολύ
πιθανόν να είναι φοιτητές που τα πωλούν ή τα πέρνουν φοιτητές.

Από την άλλη είναι τεράστιος ο αριθμός των κλειδιών που διακινούνται, οπότε
μάλλον δύσκολο.

Επείδη ήθελα να κάνω σωστή δουλειά, έστειλα μήνυμα σε ένα εκ των moderators του
/r/microsoftsoftwareswap και βασικό πωλητή, προσπαθώντας να είμαι όσο το δυνατό
πιο φιλικός γίνεται και να μην τον προσβάλλω.

Το μήνυμα που έστειλα:

{% include imgur.html id="ax7HXCq" thumbnail="enlarge"%}

Ο λόγος που δεν δείχνω το όνομά του και την απάντησή του είναι γιατί μου είπε
ξεκάθαρα ότι δεν ήθελε να δημοσιευτούν. Μου έδωσε απάντηση όμως.

Θέλοντας όμως να πάρω μια απάντηση η οποία θα με ικανοποιούσε και την οποία θα
μπορούσα να δημοσιεύσω, επικοινώνησα με την Microsoft ζητώντας μια θέση επί του
θέματος.

Πήρα την εξής απάντηση:

{% include imgur.html id="ptRc73b" thumbnail="enlarge"%}

Επομένως προτείνουν να μην αγοράσω από εκεί, αλλά δεν μπορούν να αποδείξουν ότι
πρόκειται περί απάτης.

# Οπότε να μην αγοράσω;

Αν και δεν μπορώ εμπράκτως να έχω άποψη, καθώς δεν έχω αγοράσει ακόμη από εκεί,
ωστόσο θα το κάνω στο μέλλον και γι' αυτό δεν θα πώ όχι μην αγοράσετε.

Γνώμη μου είναι, βλέποντας και τα σχόλια στο /r/microsoftsoftwareswap, ότι όντως
δίνουν κλειδιά τα οποία λειτουργούν και μάλιστα όπως είδα σε μερικές
περιπτώσεις, όταν τύχει και δεν λειτουργούν έδωσαν αμέσως νέα κλειδιά χωρίς
επιπλέον χρέωση.

Αν έπρεπε να μαντέψω θα έλεγα ότι τα κλειδιά αυτά είναι αυθεντικά και
προέρχονται από προγράμματα της Microsoft όπως το Dreamspark και το MSDN στα
οποία παρέχονται δωρεάν κλειδιά για προϊόντα της Microsoft.

Μου φαίνεται κάπως δύσκολο να τα κλέβουν καθώς η ροή είναι συνεχής και δεν
διακόπτεται.

Παρόλαυτά η αγορά εκεί είναι σε "gray area", οπότε απολαύστε με αυτή την γνώση
και υπεύθυνα.


[r]: http://www.reddit.com/
[rs]: http://www.reddit.com/r/Steam
[rw]: http://www.reddit.com/r/windows
[o2013]: http://www.microsoftstore.com/store/msusa/en_US/pdp/Office-Professional-2013/productID.259321900
[w8]: http://www.microsoftstore.com/store/msusa/en_US/pdp/Windows-8.1-Pro/productID.288401500