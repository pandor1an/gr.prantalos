---
layout: post
title: Επιτέλους η Microsoft έβαλε μυαλό (?)
created:  2015-02-10 00:00:00 +0200
updated:  2021-03-19 00:00:00 +0200
categories: editorial
---

Ας το παραδεχτούμε, όλοι μας έχουμε πεί κάτι κακό για την Microsoft κάποια
στιγμή στη ζωή μας. Θες να είναι το κόστος των προϊόντων της, θες το Metro, θες
τα Windows Vista. Κάποιος κακός λόγος έχει βγεί από το στόμα μας. Μήπως όμως
ήρθε η ώρα να αλλάξουμε γνώμη;

# Η δική μου MS εμπειρία

{% include imgur.html id="ZQrFH29" %}

Ο πρώτος μου υπολογιστής το 2001 είχε Windows 98. Δεν μπορώ να πώ ότι θυμάμαι
και πολλά. Το επόμενο χρόνο έβαλα Windows XP. Μετά Windows XP Media Center.
Όταν βγήκε το Vista, το έβαλα κυρίως για το DirectX10 support και το Halo 2
only for Vista (ήμουν μικρός και έπαιξε καλά το μάρκετινγκ της Microsoft).

Και μετά ήρθε το Windows 7… ha-lle-lu-jah !

Το να περιγράψει κανείς το Internet των Πραγμάτων (IoT) δεν είναι εύκολο. Είναι ένας πολύ νέος όρος που προσπαθεί να περιγράψει τεχνολογίες που τώρα αρχίζουν σιγά σιγά να υλοποιούνται.

# Η αυτοκρατορία της Microsoft

Πριν μπούμε στο ψητό (να απαντήσω δηλαδή στο ερώτημα «Επιτέλους η Microsoft
έβαλε μυαλό (?)«) αξίζει να δούμε λίγο την αυτοκρατορία της Microsoft.

Είτε θαυμαστής είτε hater πρέπει να ομολογήσεις ότι ο Bill Gates έκανε καλή
δουλειά. Δεν είναι τυχαίο άλλωστε ότι είναι δισεκατομμυριούχος. Ιδεολογικά
μπορεί πολλοί να είναι αντίθετοι με την τακτική της MS σε κάποιους τομείς (μαζί
τους και εγώ) αλλά η Microsoft αν μη τι άλλο είναι μια καλολαδωμένη μηχανή.
Μπορεί από τότε που έφυγε ο Μπίλης ο Θύρας από την αρχηγία της να έχει χάσει
βηματισμό (η αλήθεια είναι ότι άρχισε να χάνει πριν φύγει), ωστόσο το μέγεθός
της εξακολουθεί να είναι τεράστιο

{% include imgur.html id="8vL8Ppu" %}


Όπως μπορείς να δεις πιο πάνω (είναι λίγο outdated το γράφημα), η MS τα έχει
βάλει με την πλειοψηφία των άλλων τεχνολογικών κολλοσών. Επειδή θα μπορούσε να
γραφεί βιβλίο για το που έβαλε (και αν) η MS μυαλό, από όλα τα μέτωπα θα επιλέξω
αυτό του Windows, μιας που βγαίνει το Windows 10 και του gaming, είτε μιλάμε για
Xbox είτε για DirectX.

# Που έσφαλλε η MS

## Microsoft vs Ανοικτό Λογισμικό

Ανοικτό Λογισμικό ≠ Δωρεάν λογισμικό. Αρχίζω από αυτή την ανισότητα γιατί πολύς
κόσμος πιστεύει ότι είναι το ίδιο πράγμα. Αμ δε…

Αν και αξίζει να αναλυθεί σε άλλη ανάρτηση το θέμα, πολύ σύντομα να φέρω μερικά
παραδείγματα για να γίνει πιο κατανοητή η διαφορά του Ανοικτού Λογισμικού (ή
αλλιώς Λογισμικού Ανοικτού Κώδικα) και του Δωρεάν λογισμικού (ή αλλιώς Ελεύθερο
Λογισμικό).

* Το Windows ΔΕΝ είναι Ανοικτό Λογισμικό και ΔΕΝ είναι Δωρεάν Λογισμικό.

* Το Joomla! είναι Ανοικτό Λογισμικό και είναι Δωρεάν Λογισμικό

* Ένα template για Joomla! ή HTML που παρέχεται επι πληρωμή, είναι Ανοικτό
Λογισμικό αλλά ΔΕΝ είναι Δωρεάν Λογισμικό.

* Το Viber ΔΕΝ είναι Ανοικτό Λογισμικό είναι όμως Δωρεάν Λογισμικό

Και τα παραδείγματα μπορούν να συνεχιστούν ες αεί.

Εκεί που έσφαλλε λοιπόν η MS ήταν στο ότι δεν παρείχε Ανοικτό Λογισμικό. Όλο το
λογισμικό της ήταν κλειστού κώδικα και αυτό είχε ως αποτέλεσμα πολλές
παρενέργειες οι οποίες γιγαντώθηκαν κυρίως με την έκρηξη του Internet.

Αυτός είναι και ο κυριότερος λόγος που η MS έχασε την μάχη στους Servers και
Clusters όπου το Linux κυριαρχεί.

## Πολιτική κλειστής οικογένειας

Αν και φαίνεται λογικό μια εταιρία λογισμικού να συνδέει μεταξύ τους τα προιόντα
που παράγει και να τα προωθεί ως πακέτα, το να αποκόπτει δυνατότητες σύνδεσής
τους με άλλες πλατφόρμες και λογισμικό, δεν είναι απαραίτητα κερδοφόρα.

Για παράδειγμα δεν υπάρχει Office για Linux ή υποστήριξη για C# σε αυτό. Το
πετυχημένο DirectX κινδυνεύει να χάσει υποστηρικτές από το OpenGL γιατί ποτέ δεν
έκανε βήματα προς το Linux και αν και αυτό κράτησε τους gamers για δεκαετίες στο
Windows, εν τέλει με την τάση που επικρατεί αν δεν κάνει παραχωρίσεις η MS στον
τομέα αυτό κινδυνεύει να χάσει μία ακόμη μάχη, πριν ακόμη ξεκινήσει.

## Απομόνωση του XBOX

ο μεγαλύτερο (κατ’εμέ) λάθος της Microsoft είναι η απομόνωση του Xbox. Έχοντας
το δημοφιλέστερο λειτουργικό για gaming, και μία κονσόλα που κοίταξε στα μάτια 
τους γίγαντες του είδους (Sony, Nintendo, Sega), επέλεξε να αναπτύξει ξεχωριστό
οικοσύστημα για την κονσόλα της.

Κάτι πήγε να κάνει το 2007 με το Game for Windows, αλλά δεν είχε την θέληση να
το προωθήσει με αποτέλεσμα τώρα να είναι μια υπηρεσία φάντασμα και την θέση της
να έχει πάρει το Steam, το οποίο μάλιστα δημιουργήθηκε από μία εταιρία της
οποίας οι ιδρυτές ήταν πρώην υπάλληλοι της Microsoft.

Χάνοντας λοιπόν το παιχνίδι στο PC Gaming, έριξε όλη της την δύναμη στην
περεταίρω απομόνωση του XBOX, μια απομόνωση που αν δεν υπήρχε, αν δηλαδή
αγόραζες ένα παιχνίδι στο Xbox και μπορούσες να το παίξεις και στο PC σου, ή τα
achievements, stats κλπ του Windows Profile σου γίνονταν sync τότε πολύ πιθανόν
να μην υπήρχε Steam. Το οποίο μάλιστα, μπαίνει δειλά δειλά στον κόσμο των
κονσόλων με ενιαίο οικοσύστημα, σαν αυτό που θα μπορούσε να έχει η MS από το
2007.

# Τα βήματα προς την σωστή κατεύθυνση

## .Net υποστήριξη για Linux + MAC

Δειλά δειλά η MS ανοίγει τον κώδικά της (με καθυστέρηση ετών, αν όχι δεκαετίας)
και έτσι, τουλάχιστον σε λίγο καιρό, θα μπορεί κάποιος developer να προτιμήσει
C# και να μπορεί να είναι cross platform αυτό που θα σχεδιάσει.

## Xbox Profile σε Windows 8 και 10

Ένα από τα ωραία του Windows 8 είναι το Windows Games το οποίο συνδέει τον Game
for Windows λογαριασμό, με τον Xbox και ταυτόχρονα παρέχει τις δυνατότητες του
Xbox, όπως Achievements, Leader-boards, Social Networking κ.ά.

## Xbox Streaming σε Windows 10

{% include youtube.html iid="03PG4Y6" vid="DI4QVOaLCWk" %}

Ένα βήμα προς την σωστή κατεύθυνση είναι και αυτό την δυνατότητας να παίζεις
παιχνίδια του Xbox στο Windows 10 PC σου μέσω streaming.

Πρακτικά αυτό λίγη χρησιμότητα έχει, γιατί αν κάποιος έχει XBOX το πιο πιθανό
είναι να το έχει συνδεδεμένο με την τηλεόρασή του που συνήθως είναι μεγαλύτερη
από αυτή του PC του, οπότε πιο πολύ νόημα θα είχε να streamάρει το PC στο XBOX,
αλλά σε γενικές γραμμές είναι θετική κίνηση.

## DirectX12

{% include imgur.html id="VVSgLb1" %}

Η αλήθεια είναι ότι το DX12 κάθε άλλο προς την σωστή κατεύθυνση κινείται.
Εξακολουθεί να είναι Windows 10 exclusive, την στιγμή που η Valve (μαζί με
άλλους συνεργάτες) κινηγά την έκδοση νέου πιο αποδοτικού OpenGL και η AMD έχει
παρουσιάσει το Mantle το οποίο είναι cross platform.

Ο λόγος που το έβαλα εδώ είναι απλά λόγω των εντυπωσιακών επιδόσεων που παρέχει
έναντι του DX11, DX11.1 ή DX11.2 (Win7, Win8 και Win8.1 αντίστοιχα). Δείτε
[σχετικό άρθρο](http://www.vg247.com/2015/02/09/directx-12-early-tests-0-performance-increase-on-amd-gpus-0-on-nvidia/)
(στα Αγγλικά).

# Επομένως, έβαλε μυαλό;

Σίγουρα έχει αλλάξει πολιτική, ωστόσο δεν πρέπει να ξεχνάμε ότι από πίσω
παίζονται εκατομμύρια και η επιρροή των μετόχων σε τόσο μεγάλες εταιρίες, τείνει
να σκοτώνει ιδέες καινοτομίας.

Ωστόσο η MS φαίνεται να καταλαβαίνει ότι στην εποχή που το Linux είναι δημοφιλές
όσο ποτέ άλλοτε, την εποχή που οι κονσόλες δεν είναι τίποτα άλλο από μια κλειστή
πλατφόρμα με εξαρτήματα PC, την εποχή που η συλλογικότητα (Ανοικτό Λογισμικό)
νικά τα εργαστήριά της, αν θέλει να παραμείνει κραταιά δύναμη, θα πρέπει να
αλλάξει.

