---
layout: post
title: Το Linux σε Απλά Ελληνικά
created:  2014-12-14 00:00:00 +0200
updated:  2021-03-19 00:00:00 +0200
categories: editorial
---
Το άρθρο είναι ουσιαστικά μια διασκευή του «Μπαμπά μαμά… τι είναι το Linux;» που
δημοσίευσα στις αρχές του μήνα. Είναι το πρώτο της σειράς «Σε απλά Ελληνικά»
στην οποία θα προσπαθώ να μεταφράζω τον κόσμο της Πληροφορικής σε απλές έννοιες
ώστε να γίνονται εύκολα αντιληπτές από άτομα που δεν ανήκουν στην οικογένεια των
«πληροφορικάριων»


Υπάρχουν 2 περιπτώσεις. Να ξέρεις από Linux και να ήρθες εδώ από περιέργεια, ή
να μην ξέρεις από Linux και να ήρθες να μάθεις.

Αν ανήκεις στην πρώτη κατηγορία, προσπάθησε να κρύψεις τον geekισμό σου και να
μην με τρελάνεις στις διορθώσεις. Αυτό είναι ένα κείμενο για να μυηθεί ο μη έχων
σχέση με Linux, οπότε αρκετές απλοποιήσεις ήταν αναγκαίες.

Αν πάλι ανήκεις στην δεύτερη κατηγορία, καλώς ήρθες σε μια ουσιαστική παρουσίαση
χωρίς πολύ μπλα μπλά για την μεγαλύτερη εφεύρεση μετά τον προσωπικό υπολογιστή…

# Το Linux

## Ο μπαμπάς του Linux

Όπως κάθε εφεύρεση έτσι και το Linux έχει τον μπαμπά του. Ήταν 1991 όταν ο
Linus Torvalds δημοσίευσε το πρώτο Linux Kernel και άρχισε ο χορός για το πλέον
δημοφιλές πηρύνα (kernel) λειτουργικών συστημάτων.

## Τι είναι το Linux;

Πολύ χοντρικά (αναλύεται παρακάτω εκτενέστερα) το Linux είναι ένα λειτουργικό
σύστημα.

Λειτουργικό Σύστημα είναι το λογισμικό το οποίο ορίζει την επικοινωνία των
προγραμμάτων που εγκαθιστούμε (π.χ. Firefox, Libre Office, κλπ) με το υλικό του
υπολογιστή μας (επεξεργαστή, μνήμη κλπ).

Άλλα λειτουργικά είναι τα Windows, Macintosh, FreeBSD, Solaris κ.α.

## Πόσο δημοφιλές είναι το Linux;

Είμαι σίγουρος ότι (αν είσαι ένας μέσος Έλληνας PC χρήστης) πιστεύεις πως τα
Windows είναι το δημοφιλέστερο λειτουργικό σύστημα.

Αν και είσαι σωστός όσο αφορά τα desktop/laptop, στον κόσμο των servers και των
super-computers, κυριαρχεί το Linux. Τρανή απόδειξη η παρακάτω γραφική 
παράσταση, όπου το Linux είναι το πράσινο και όπως φαίνεται μετά το 2002
εκτινάχθηκε η χρήση του στα Super Computers έτσι ώστε το 2013 να φτάσουμε στο
95% των super-computers να τρέχουν κάποια έκδοση Linux. 

{% include imgur.html id="SirgKWC" %}

## Από που μπορώ να κατεβάσω το Linux;

Χμ… πιο σωστά θα έπρεπε να ρωτήσεις από που μπορώ να κατεβάσω μια διανομή Linux.

Το Linux δεν είναι ένα λειτουργικό (όπως λέμε Windows για παράδειγμα), αλλά μια
οικογένεια λειτουργικών. Το κάθε μέλος αυτής της οικογένειας είναι μια διανομή
Linux ή αλλιώς Distro όπως συνηθίζεται να λέγονται (από την λέξη Distribution).
Το κοινό που έχουν οι διανομές είναι ότι έχουν ως βάση το Linux Kernel.

Για παράδειγμα όταν αγοράσεις ένα Volkswagen Polo ένα Skoda Octavia και ένα
Seat Ibiza, και τα 3 έχουν κινητήτα από την Volkswagen, αλλά η σχεδίαση και η
ανάπτυξή τους καθώς και τα «καλούδια» που έχει το κάθε αμάξι έγινε από
διαφορετική «οικογένεια». Έτσι για παράδειγμα το Debian, το Ubuntu, και το
Fedora, έχουν την ίδια μηχανή (Linux Kernel) αλλά είναι σχεδιασμένα και
ανεπτυγμένα από διαφορετικές «οικογένειες» (Κοινότητα Debian, Ubuntu κοκ).

Μπορείτε να δείτε ένα δένδρο με τις περισσότερες διανομές βασισμένες σε Linux
πατώντας εδώ.

Επομένως για να απαντήσω στην ερώτηση, για να δείς από πού μπορείς να κατεβάσεις
τις δημοφιλέστερες διανομές linux, προτείνω να δείς αυτή την σελίδα. Αλλιώς
μπορείς πάντα να αναζητήσεις σε μία μηχανή αναζήτησης κάποια διανομή όπως
φάινεται στο δένδρο που ειπώθηκε πιο πάνω.

Δεν είμαι σίγουρος ποια διανομή να διαλέξω, μπορείς να με κατευθύνεις;
Θα μπορούσα αλλά θα προτιμούσα να το ψάξεις μόνος σου καθώς κάθε διανομή έχει
κάτι που μπορεί να αρέσει σε κάποιον και σε κάποιον άλλο όχι.

Αν όμως εξακολουθείς να θες μια άποψη, προσωπικά προτιμώ το Xubuntu. Ουσιαστικά
είναι το Ubuntu, απλά αντί για το Unity γραφικό περιβάλλον έχει το πολύ
ομορφότερο (κατά την ταπεινή μου άποψη) Xfce.

Και επειδή είμαι σίγουρος ότι πρακτικά δεν κατάλαβες και πολλά από την παραπάνω
επεξήγηση, σε απλά ελληνικά, αυτό σημαίνει ότι είναι ένα λειτουργικό εύκολο για
τον αρχάριο χρήστη, με μία μεγάλη κοινότητα (και στα ελληνικά) για να βρείς
υποστήριξη, ενώ το παραθυρικό του περιβάλλον μοιάζει πολύ με αυτό των Windows
και είναι εύκολα παραμετροποιήσιμο.

## Εμ… και από παιχνίδια τι γίνεται;

Ένας από τους κυριότερους λόγους που χρήστες Windows δεν μεταπηδούν σε Linux
είναι το γεγονός ότι δεν βρίσκουν τις εφαρμογές που έχουν στα Windows στο Linux.
Οι Gamers είναι μια κατηγορία από αυτούς και για πολύ καιρό ήταν και για μένα
ένα σοβαρό πρόβλημα το οποίο βέβαια λύνεται σχετικά εύκολα με Dual Boot.

Ωστόσο εδώ θα προτιμήσω να αναλύσω την παρουσία παιχνιδιών σε Linux η οποία αν
και ακόμη δεν είναι σε ικανοποιητικά επίπεδα, μετά την επίσημη υποστήριξη του
Steam για Linux, η ζυγαριά έχει σταματήσει να γέρνει αποκλειστικά στα Windows.

Προσωπικά, όπως μπορείτε να δείτε και στην παρακάτω εικόνα, από τα 481 παιχνίδια
που έχω σύνολο, τα 95 είναι συμβατά με Linux, το 20% περίπου δηλαδή, ένα δείγμα
που θεωρώ αρκετά αντιπροσωπευτικό.

Βέβαια υπάρχουν και διάφορα εργαλεία όπως το Wine που από παλιά χρησιμοποιούν
επιτυχώς οι πιο «ψαγμένοι» χρήστες για να παίξουν παιχνίδια στο Linux.

# Τι είναι αυτό το Dual Boot που ανέφερες;

Υπάρχει η δυνατότητα στην συντριπτική πλειοψηφία των υπολογιστών σήμερα, να
εγκαταστήσετε 2 λειτουργικά (Windows και Ubuntu για παράδειγμα) και κάθε φορά
όταν ανοίγετε τον υπολογιστή, να επιλέγετε ποιο λειτουργικό θα χρησιμοποιήσετε.
Αυτό υλοποιείται κυρίως από Gamers και άτομα που έχουν Windows εφαρμογές που
ακόμη δεν έχουν έρθει στο Linux.

Έτσι μπορείς να παίζεις Call of Duty (μπλιαξ) σε Windows, και να εργάζεσαι στο
Linux κοκ.

# Πηγές

* http://en.wikipedia.org/wiki/Linux

* http://en.wikipedia.org/wiki/Operating_system

* http://en.wikipedia.org/wiki/Usage_share_of_operating_systems

* http://en.wikipedia.org/wiki/Linux_distribution

* http://futurist.se/gldt/

* http://en.wikipedia.org/wiki/Package_manager

* http://www.linux.gr/page/distros

* http://xubuntu.org/

* http://www.ubuntu.com/

* https://unity.ubuntu.com/

* http://ubuntu-gr.org/